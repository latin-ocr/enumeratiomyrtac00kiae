Praefatio

Non sine anxietate has determinationes Myrtacearum Bra-
siliensium lectoribus doctissimis exhibere audeo. Species enim
hujus familiae difficillime determinantur, partim quod genera, ut
verum dicam, sine seminibus maturis non certo determinari
possunt et plerumque tantum specimina florentia videmus, partim
quod notae saepe mutabiles sunt et incertae, maxime quod ad
folia attinet, quae in eodem specimine diversissima esse possunt.

Si errores determinationum in opere meo, ut spero, pauci
sunt, hoc inde factum est, quod specimina ab ipsis auctoribus
De Candolle, Berg, Grisebach determinata e museis Berolinensi,
Monacensi, Holmiensi, Gottingensi huc missa vidi.

Professoribus Urban, Radlkoferâ€š Wittrock, Peter,
viris doctissimis, quorum benevolentia hoc efficere potui, gratias

quam maximas ago.

